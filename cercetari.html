<!DOCTYPE html>
<html>
<head>
	<meta charset="UTF-8">
	<title>Cercetari</title>
	<link rel="stylesheet" type="text/css" href="styles.css"/>
	<link href="https://cdn.jsdelivr.net/npm/bootstrap@5.3.0-alpha3/dist/css/bootstrap.min.css" rel="stylesheet" integrity="sha384-KK94CHFLLe+nY2dmCWGMq91rCGa5gtU4mk92HdvYe+M/SXH301p5ILy+dN9+nJOZ" crossorigin="anonymous">
</head>
<body>
	<header>
		<h1>Cancerul de prostata</h1>

	</header>
	<nav>
		<a href="index.html">Despre Cancerul de prostata</a>
		<a href="investigatii.html">Investigatii</a>
		<a href="tratamente.html">Tratamente</a>
		<a href="cercetari.html">Cercetari</a>
	</nav>

<section>
	<div class="img-div">
		<img src="images/culori.jpg" alt="imagine colorata" class="culori">
	</div>
	<br>
	<h1>Ce arată studiile?</h1>
	<br>
<p>   
Oamenii de știință din Marea Britanie au descoperit, pentru prima dată, cum celulele normale din prostată pot facilita creșterea și răspândirea cancerului.
Cercetătorii de la Universitatea East England (UEA), din Marea Britanie, au făcut o descoperire importantă despre modul în care poate începe să se dezvolte cancerul de prostată.
Un nou studiu publicat în Molecular Oncology arată că prostata, inclusiv celulele care par sănătoase, este diferită la bărbații cu cancer de prostată.
În acest studiu, oamenii de știință sugerează că celulele țesutului prostatei sunt pregătite și gata să dezvolte cancerul de prostată, și spun că ar putea fi mai bine ca medicii să trateze întreaga prostată, nu doar zonele care au cancer.
„Cancerul de prostată este cel mai frecvent cancer la bărbați și ucide un bărbat la fiecare 45 de minute în Marea Britanie”, a declarat cercetătorul principal al studiului, prof. Daniel Brewer, de la facultatea de medicină UEA.
„Deseori, atunci când bărbații sunt diagnosticați cu cancer de prostată, grupuri de celule canceroase pot fi găsite în mai mult de o locație în interiorul prostatei. Am vrut să știm dacă acest lucru se datorează modificărilor celulelor „normale” din întreaga prostată”, a explicat medicul.
Cancerul este determinat de modificările ADN-ului, codul genetic al vieții, care apar în fiecare celulă. Echipa a studiat codul ADN din 121 de probe de țesut de la 37 de bărbați cu și fără cancer de prostată.
Probele studiate au inclus țesut care provine din cancer și țesut din altă parte a prostatei, care arată normal la microscop.
Cercetătorii au produs o cantitate masivă de date și, folosind algoritmi inteligenți au putut determina diferențele care au apărut în ADN, oferind o perspectivă asupra modului în care crește cancerul.
„Am descoperit că celulele de prostată normale la bărbații cu cancer de prostată au avut mai multe mutații (modificări ale ADN-ului) decât celulele normale de prostată ale bărbaților fără acest cancer”, a precizat profesorul Brewer.
„Pe baza geneticii probelor analizate, am creat hărți pentru a înțelege unde au apărut diferitele mutații, și am arătat că la majoritatea bărbaților, mutațiile din celulele normale sunt diferite de mutațiile din celulele canceroase”, a mai precizat profesorul.
Oamenii de știință au descoperit că celulele de prostată „normale” la bărbații cu cancer de prostată par să ofere un mediu benefic pentru dezvoltarea și creșterea celulelor canceroase de prostată.
„Cu alte cuvinte, întreaga prostată este pregătită și gata să dezvolte cancer de prostată condus de un proces biologic încă necunoscut”, a mai precizat profesorul.
„Această cercetare ne-a îmbunătățit cunoștințele despre modul în care cancerul de prostată începe să se dezvolte și ne-ar putea oferi într-o zi indicii despre cum să-l prevenim sau să-l tratăm. Rezultatele arată că ar putea fi mai bine să tratăm întreaga prostată, mai degrabă decât numai zonele din prostata care au cancer”, a adăugat el.
„Cercetătorii au descoperit că celulele normale de prostată la bărbații cu cancer de prostată au modificări genetice specifice care le fac să acționeze ca un compost bogat, oferind mediul perfect pentru ca celulele canceroase de prostată să crească și să se dezvolte”, a comentat rezultatele acestui studiu, dr. Hayley Luxton, cercetător senior la Prostate Cancer, din Marea Britanie.
Prin acest studiu, echipa de cercetare speră că i-ar putea ajuta oamenii de știință să înțeleagă mai bine cauzele cancerului de prostată și chiar să-l prevină cu totul.
„Aceste descoperiri ne oferă noi perspective importante asupra dezvoltării timpurii a cancerului de prostată, care ar putea într-o zi să ne ofere indicii despre cum să-l prevenim”, a mai spus medicul.
</p>
</section>
</body>
</html>